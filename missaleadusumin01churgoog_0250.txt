In Festo· 'Corona Domini.

Sequentia.
Si vis vere gloriari
Et a Deo coronari
Honore et gloria3
Hanc coronam venerari
Studeas atque sectari
Portantis vestigia,

Hanc caelorum rex portavit,
Honoravit et sacravit
Sacro suo capite3
In hac galea pugnavit,
Cum antiquum hostem stravit,
Triumphans in stipite.
Haec pugnantis galea,
Triumphantis laurea,
Tiara pontificis 3
Primum fuit spinea,
Postmodum fit aurea
Tacta sancti verticis.

Spinarum aculeos
Virtus fecit aureos
Christi passionis 3
Quae peccatis spineus,
Mortis aeternae reos,
Adimplevit bonis.
De malis colligitur,
Et de spinis plectitur
Spinea perversis 3
Sed inanium vertitur,
Quando culpa tollitur
Eisdem conversis.
J ocunda mysteria
Sunt haec, sed materia
Praesentis laetitiae3
Nobis est historia,
Qua patenter Francia
Coronatur hodie.
Hujus coronatio
Coronae susceptio,
Cujus festum agimus3
Debito cum gaudio
Et anniversario
Honore recolimus.

Thesauro tam nobili,
Tam desiderabili
Dives es effecta;
Terra carens simili,
Carens comparabili,

Deo praedilecta.

 

